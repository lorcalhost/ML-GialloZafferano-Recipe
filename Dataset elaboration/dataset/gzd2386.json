{
    "title": "PurÃ¨ goloso",
    "ingredients": [
        {
            "ingredient": "Patate",
            "quantity": "(farinose) 600 g"
        },
        {
            "ingredient": "Mozzarella",
            "quantity": "200 g"
        },
        {
            "ingredient": "Prosciutto cotto",
            "quantity": "120 g"
        },
        {
            "ingredient": "Latte intero",
            "quantity": "q.b."
        },
        {
            "ingredient": "Parmigiano reggiano",
            "quantity": "da grattugiare 80 g"
        },
        {
            "ingredient": "Burro",
            "quantity": "40 g"
        },
        {
            "ingredient": "Noce moscata",
            "quantity": "da grattugiare q.b."
        },
        {
            "ingredient": "Sale fino",
            "quantity": "q.b."
        }
    ],
    "preparation": " Per preparare il purè goloso iniziate procurandovi delle patate farinose della stessa dimensione, meglio se non molto grosse (se lo sono, dividetele a metà). Lavate le patate molto bene sotto l’acqua fresca corrente e lessatele con la buccia in acqua salata per circa 40 minuti 1. Nel frattempo preparate il condimento: tagliate la fetta di prosciutto 2 e la mozzarella a dadini 3; grattugiate il parmigiano reggiano e mettete tutto da parte 4. Trascorsi i 40 minuti, accertatevi dell’avvenuta cottura delle patate punzecchiandole con una forchetta 5; se le patate risulteranno morbide e ben cotte, spegnete il fuoco e con una forchetta toglietele delicatamente dall'acqua ; quindi sbucciatele ancora calde, riponendole in una ciotola 6. Passate ora le patate nel passaverdure o nello schiacciapatate 7, fino ad ottenere una morbida purea. Nel frattempo mettete sul fuoco il latte per farlo scaldare. Ponete il purè che avete ottenuto in un recipiente 8 e unite la noce di burro, mescolando bene con una spatola 9; aggiungete anche la noce moscata grattugiata 10. Quando il latte si sarà scaldato, versatelo poco alla volta 11, sempre mescolando con la spatola 12 fino ad ottenere un purè liscio, gonfio e omogeneo (il purè non deve risultare liquido, quindi regolatevi con il latte, usandone quanto basta per ottenere la consistenza che desiderate). Infine aggiungete il parmigiano reggiano grattugiato 13, il prosciutto 14 e la mozzarella tagliate a cubetti 15. Regolate di sale a vostro piacimento 16, quindi mescolate per amalgamare gli ingredienti 17. Infine trasferite il purè goloso in una pirofila e servitelo ben caldo 18. "
}
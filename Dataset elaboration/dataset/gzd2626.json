{
    "title": "Insalata di patate al verde",
    "ingredients": [
        {
            "ingredient": "Patate",
            "quantity": "800 g"
        },
        {
            "ingredient": "Basilico",
            "quantity": "fresco 10 g"
        },
        {
            "ingredient": "Prezzemolo",
            "quantity": "fresco 10 g"
        },
        {
            "ingredient": "Capperi sott'aceto",
            "quantity": "15 g"
        },
        {
            "ingredient": "Acciughe (alici)",
            "quantity": "sott'olio 20 g"
        },
        {
            "ingredient": "Olio extravergine d'oliva",
            "quantity": "30 g"
        },
        {
            "ingredient": "Aceto di vino bianco",
            "quantity": "8 g"
        },
        {
            "ingredient": "Pepe nero",
            "quantity": "q.b."
        },
        {
            "ingredient": "Origano",
            "quantity": "essiccato q.b."
        }
    ],
    "preparation": " Per preparare l'insalata di patate al verde iniziate proprio dalla cottura delle patate. Lavate le patate e senza sbucciarle ponetele in abbondante acqua salata 1. Lessatele per circa 30 minuti, quindi scolatele e lasciatele intiepidire 2. Una volta tiepide, ma non fredde pelate le patate e posizionatele su un tagliere 3. Tagliate le patate appena pelate prima a fette 4 e poi a cubetti non troppo piccoli 5. Quindi ponetele in una ciotola capiente 6. A questo punto tritate il prezzemolo, dopo averlo lavato 7. Triturate anche le acciughe sott'olio 8 e i capperi sott'aceto 9. Riprendete la ciotola con le patate, aggiungete il basilico spezzettato e l'olio 10, unite anche le acciughe 11 e i capperi precedentemente tritati 12. Aggiungete anche il prezzemolo, sempre tritato,un pizzico di pepe nero e l'origano essiccato 13. Infine versate l'aceto 14 e amalgamate il tutto con un cucchiaio. Lasciate insaporire la vostra insalata di patate al verde per almeno 30 minuti prima di servirla 15. "
}
{
    "title": "Panettone con lievito di birra",
    "ingredients": [
        {
            "ingredient": "Farina Manitoba",
            "quantity": "100 g"
        },
        {
            "ingredient": "Lievito di birra secco",
            "quantity": "(circa 7 grammi se fresco) 2 g"
        },
        {
            "ingredient": "Malto",
            "quantity": "oppure miele o zucchero 1 cucchiaino"
        },
        {
            "ingredient": "Latte intero",
            "quantity": "tiepido 60 g"
        },
        {
            "ingredient": "Farina Manitoba",
            "quantity": "50 g"
        },
        {
            "ingredient": "Farina 00",
            "quantity": "350 g"
        },
        {
            "ingredient": "Lievito di birra secco",
            "quantity": "(circa 7 grammi se fresco) 2 g"
        },
        {
            "ingredient": "Uova",
            "quantity": "medio-grandi 4"
        },
        {
            "ingredient": "Tuorli",
            "quantity": "3"
        },
        {
            "ingredient": "Zucchero",
            "quantity": "160 g"
        },
        {
            "ingredient": "Burro",
            "quantity": "morbido (piÃ¹ 10 g per la cottura) 160 g"
        },
        {
            "ingredient": "Scorza di limone",
            "quantity": "1"
        },
        {
            "ingredient": "Arancia candita",
            "quantity": "40 g"
        },
        {
            "ingredient": "Cedro candito",
            "quantity": "40 g"
        },
        {
            "ingredient": "Uvetta",
            "quantity": "passita 120 g"
        },
        {
            "ingredient": "Baccello di vaniglia",
            "quantity": "1"
        },
        {
            "ingredient": "Sale fino",
            "quantity": "5 g"
        }
    ],
    "preparation": " Per preparare il panettone occorrono 4 fasi di lavorazione: FASE 1, la biga: in una ciotola versate 100 g di farina Manitoba, unite 2 g di lievito disidratato 1 (verificate dalla confezione che possa essere unito agli altri ingredienti senza essere sciolto prima). Versate il latte tiepido 2 e il malto e impastate a mano direttamente nella ciotola 3. Formate una pallina 4 e lasciate lievitare in una ciotola coperta con pellicola per 1 ora in forno spento con luce accesa (o a temperatura ambiente in un luogo asciutto al riparo da correnti d’aria) 5. Poi trasferite la ciotola in frigo e lasciatelo riposare per tutta la notte. FASE 2: fate rinvenire l’impasto per 2 ore fuori dal frigo; poi ponete l’impasto lievitato nella tazza di una planetaria dotata di gancio 6, mescolate la farina Manitoba alla farina 00 e versatene 200 g nella planetaria, insieme a 2 g di lievito, 60 g di zucchero 7. Quindi aggiungete 2 uova intere 8 e lavorate l'impasto con il gancio; quando avrete terminato e l’impasto sarà omogeneo e incordato 9, unite 60 g di burro morbido, un pezzetto alla volta 10 aspettando che si sia assorbito prima di procedere con un altro. Quando si sarà assorbito tutto e l'impasto sarà ben incordato attorno al gancio 11, rovesciate l’impasto su un piano di lavoro e dategli una forma rotonda 12; ponetelo a lievitare in una ciotola coperto con pellicola 13 per almeno 2 ore in forno spento con luce accesa (oppure a temperatura ambiente in un luogo asciutto al riparo da correnti d’aria); poi trasferitelo per tutta la notte in frigorifero (12 ore). FASE 3: Fate rinvenire il panettone per 2 ore fuori dal frigo, intanto mettete in ammollo l’uvetta precedentemente sciacquata sotto acqua corrente 14. Quindi grattugiate la scorza di 1 limone e riducete a dadini piccoli il cedro candito 15 e la scorza di arancia candita 16. Riprendete l’impasto lievitato 17 e ponetelo nella planetaria; unite anche i semi di 1 bacca di vaniglia 18, poi la restante farina 19, le ultime 2 uova intere e i 3 tuorli 20 e iniziate ad impastare sempre con il gancio; versate anche la scorza grattugiata di 1 limone non trattato 21 la dose rimanente di zucchero 22, il sale e la dose restante di burro morbido un pezzetto alla volta 23, aspettando che si sia assorbito il precedente prima di proseguire. Unite a questo punto l’arancia candita 24 i canditi 25 e l’uvetta scolata accuratamente 26. Mescolate gli ingredienti per amalgamarli all’impasto, poi formate rovesciatelo sul piano di lavoro e formate una palla, quindi ponetelo in una ciotola a lievitare coperto con pellicola trasparente 27 in forno spento con luce accesa per circa 2 ore (oppure a temperatura ambiente lontano da correnti d'aria). FASE 4: Quando l'impasto avrà raddoppiato il suo volume 28, rovesciatelo sul piano di lavoro 29 e stendetelo leggermente 30 per formare delle pieghe 31 necessarie per dare più agevolmente all’impasto la forma sferica. Ponetelo in uno stampo da 1,3 kg imburrato e foderato con carta da forno (32-33); lasciatelo lievitare coperto con pellicola nel forno spento con luce accesa (o a temperatura ambiente in un luogo asciutto al riparo da correnti d’aria; l’impasto dovrà raggiungere il bordo, ci vorranno almeno due ore). Togliete poi la pellicola e lasciate riposare 15 minuti il panettone in modo che la superficie si secchi leggermente: questo vi permetterà di incidere più facilmente il panenotte con la classica croce 34. Ponete al centro della croce 10 g di burro 35 e infornate il panettone in forno statico preriscaldato a 200° per circa 10-15 minuti, ponendolo nella parte inferiore del forno in modo da ottenere la giusta spinta in cottura e infornate anche una ciotolina con dell’acqua (questo favorirà la giusta umidità del forno in cottura). Dopo 15 minuti abbassate la temperatura a 190° e lasciate cuocere altri 10-15 minuti. Se la superficie tendesse a scurirsi troppo, abbassate ancora a 180° e proseguite la cottura per il tempo indicato. In totale il panettone dovrà cuocersi per circa 50 minuti (se forno ventilato potete regolare la temperatura iniziale a 180° per 5-8 minuti e poi diminuire di conseguenza); quando mancano 10 minuti, potete togliere la ciotolina con l'acqua e proseguire la cottura. Una volta cotto 36, fatelo intiepidire poi sformatelo e servitelo affettato con crema al mascarpone o crema al mascarpone senza uova! "
}
{
    "title": "CaffÃ¨ shakerato al limone",
    "ingredients": [
        {
            "ingredient": "Scorza di limone",
            "quantity": "60 g"
        },
        {
            "ingredient": "Zucchero",
            "quantity": "250 g"
        },
        {
            "ingredient": "Acqua",
            "quantity": "125 ml"
        },
        {
            "ingredient": "Scorza di limone",
            "quantity": "70 g"
        },
        {
            "ingredient": "Acqua",
            "quantity": "500 ml"
        },
        {
            "ingredient": "Zucchero",
            "quantity": "250 g"
        },
        {
            "ingredient": "Cioccolato fondente",
            "quantity": "q.b."
        },
        {
            "ingredient": "CaffÃ¨",
            "quantity": "200 ml"
        },
        {
            "ingredient": "Ghiaccio",
            "quantity": "24 cubetti"
        }
    ],
    "preparation": " Preparate lo sciroppo aromatizzato al limone il giorno prima del caffè shakerato. Prendete un limone, preferibilmente non trattato o quello di Sorrento, che è più dolce e togliete la scorza con un pelapatate 1 e tagliate la scorza alla julienne 2. Dopodichè prendete un pentolino e versateci lo zucchero 3. Aggiungete l’acqua 4, le scorzette tagliate 5 e fate bollire per almeno 9 minuti 6. Dopodichè trasferitelo in una ciotola e copritelo con la pellicola. Lo sciroppo dovrà riposare 1 notte in frigorifero prima di poter essere utilizzato. Con le dosi indicate si otterrà una quantità di sciroppo maggiore a quella che verrà usata nella preparazione del caffè shakerato. Lo sciroppo avanzato si può conservare in frigo per 1 mese con le zeste completamente immerse e ben chiuso in un barattolo di vetro. Per preparare le scorzette di limone candite, prendete un limone, eliminate la polpa mantenendo la parte bianca e la scorza, quindi tagliate delle listarelle di circa 1 cm di spessore 7. Prendete un pentolino, riempitelo d’acqua e versate le scorze di limone 8, fatele sbollentare per 3 volte, cambiando l’acqua ogni volta 9. Ora versate lo zucchero in un altro pentolino 10 e aggiungete l’acqua 11. Unite le scorze di limone che avete sbollentato 12 e fatele cuocere per circa 60 minuti a fuoco bassissimo nello sciroppo di acqua e zucchero. Una volta candite, trasferitele con un colino dal pentolino a una gratella per farle scolare 13. Nel frattempo fondete il cioccolato fondente, temperandolo nel microonde non superando i 31°C e quando le scorzette saranno asciutte, intingetele per 3/4 nel cioccolato 14 e disponetele su un foglio di carta forno per lasciare solidificare il cioccolato 15. Per preparare il caffè shakerato al limone, iniziate dal caffè. Per ottenere un ottimo caffè, riempite la caldaia della vostra moka con l’acqua fredda e possibilmente povera di calcare facendo ben attenzione a non superare la valvola di sicurezza 16 (altrimenti otterrete un caffè più lungo). Riempite il filtro con il caffè macinato formando una montagnetta che livellerete battendo il filtro sul tavolo con movimenti decisi 17. Non pressate con il cucchiaino, nè operate fori sulla superficie 18. Chiudete la caffettiera molto stretta 19, così che il caffè non fuoriesca dai lati mentre sale, e ponetela su una fiamma bassa e costante per ottenere un caffè corposo. Man mano che il caffè sale si formerà una schiumetta densa 20: vi consigliamo di non lasciar gorgogliare troppo a lungo il caffè per mantenere intatta la sua dolcezza e il suo aroma. Il vostro caffè è pronto: prima di utilizzarlo mescolatelo direttamente nella moka con un cucchiaino per rendere il caffè più omogeneo 21. Ora prendete lo sciroppo di zeste di limone che avete lasciato riposare in frigo per 1 notte e filtratene 80 ml (la quantità che serve per 4 caffè shakerati) con un setaccio, in modo da separarlo dalle zeste 22. A questo punto prendete uno shaker e per preparare 1 caffè shakerato, versateci 5/6 cubetti di ghiaccio, dopodichè aggiungete 20 ml di sciroppo di limone 23 e 50 ml di caffè preparato con la moka, ancora caldo 24. Ora shakerate bene e forte 25. Versate il caffè in una coppa martini 26: se avete agitato bene, otterrete 1 cm di schiuma. Una volta guarnito con le zeste 27, il vostro caffè shakerato al limone è pronto per essere servito e gustato assieme alle scorze di limone candite! "
}
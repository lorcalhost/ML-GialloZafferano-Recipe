{
    "title": "Ovetti ripieni",
    "ingredients": [
        {
            "ingredient": "Ovetti di cioccolato al latte",
            "quantity": "4"
        },
        {
            "ingredient": "Panna fresca liquida",
            "quantity": "250 ml"
        },
        {
            "ingredient": "Zucchero",
            "quantity": "75 g"
        },
        {
            "ingredient": "Cioccolato fondente",
            "quantity": "50 g"
        },
        {
            "ingredient": "Gelatina in fogli",
            "quantity": "4 g"
        },
        {
            "ingredient": "Baccello di vaniglia",
            "quantity": "½"
        },
        {
            "ingredient": "Cioccolato fondente",
            "quantity": "scaglie q.b."
        },
        {
            "ingredient": "Ovetti di cioccolato al latte",
            "quantity": "4"
        },
        {
            "ingredient": "Mascarpone",
            "quantity": "125 g"
        },
        {
            "ingredient": "Zucchero",
            "quantity": "30 g"
        },
        {
            "ingredient": "CaffÃ¨ in polvere",
            "quantity": "1 cucchiaino"
        },
        {
            "ingredient": "Savoiardi",
            "quantity": "3"
        },
        {
            "ingredient": "Chicchi di caffÃ¨",
            "quantity": "4"
        },
        {
            "ingredient": "Uova",
            "quantity": "medie 2"
        },
        {
            "ingredient": "Cacao amaro in polvere",
            "quantity": "per spolverizzare q.b."
        },
        {
            "ingredient": "CaffÃ¨",
            "quantity": "per la bagna q.b."
        },
        {
            "ingredient": "Ovetti di cioccolato al latte",
            "quantity": "4"
        },
        {
            "ingredient": "Succo d'arancia",
            "quantity": "50 ml"
        },
        {
            "ingredient": "Scorza d'arancia",
            "quantity": "½"
        },
        {
            "ingredient": "Zucchero",
            "quantity": "75 g"
        },
        {
            "ingredient": "Albumi",
            "quantity": "(circa 1) 35 g"
        },
        {
            "ingredient": "Panna fresca liquida",
            "quantity": "150 ml"
        },
        {
            "ingredient": "Acqua",
            "quantity": "15 ml"
        },
        {
            "ingredient": "Gelatina in fogli",
            "quantity": "4 g"
        },
        {
            "ingredient": "Sale fino",
            "quantity": "1 pizzico"
        },
        {
            "ingredient": "Menta",
            "quantity": "per decorare q.b."
        },
        {
            "ingredient": "Arance",
            "quantity": "per decorare q.b."
        }
    ],
    "preparation": " Per preparare gli ovetti ripieni di panna cotta, iniziate mettendo la colla di pesce in ammollo in acqua fredda per circa 10 minuti 1. Ponete sul fuoco una casseruola con la panna 2 e la mezza bacca di vaniglia con i suoi semini 3. Unite lo zucchero 4 e scaldate il composto per far sciogliere lo zucchero, mescolando con un cucchiaio 5. Strizzate la colla di pesce e aggiungetela al composto 6 quindi mescolate per far sciogliere anche quella e spegnete il fuoco. Filtrate la panna cotta, per eliminare la bacca di vaniglia 7 e lasciate intiepidire coperta da un foglio di pellicola a contatto. Intanto aprite delicatamente le uova a metà 8: noi abbiamo usato per questa ricetta delle uova con l'interno al cioccolato bianco ma voi potete usare delle uova interamente di cioccolato al latte o fondente. Per rinforzare le uova (in particolare se è al latte) che potrebbero sciogliersi quando andremo a versare dentro la panna cotta, e per creare un contrasto rispetto alla panna cotta, sciogliete il cioccolato fondente a bagnomaria o in microonde 9 e spennellate con esso l’interno delle uova 10 quindi mettetele subito in congelatore per un paio di minuti. Riprendete le uova ormai fredde e riempitele una alla volta, poste in una ciotolina in caso si sciolgano sul fondo, con la panna cotta 11. Mettete le uova ripiene subito in freezer per 10-15 minuti e quando si saranno raffreddate lasciatele addensare in frigorifero per almeno 3 ore. Una volta rassodati, guarnite con scaglie di cioccolato 12 i vostri ovetti ripieni con panna cotta! Per preparare gi ovetti ripieni di tiramisù, iniziate a preparare la crema al mascarpone: dividete i tuorli dagli albumi 1 e montate, a mano oppure con le fruste di uno sbattitore elettrico, i tuorli con metà dello zucchero indicato nella dose totale della ricetta 2. Quando saranno bianchi e spumosi aggiungete il mascarpone e amalgamate bene il tutto con una frusta 3. A parte, montate gli albumi 4 e, quando saranno semimontate, aggiungete l’altra metà dello zucchero 5 e continuate a montare fino ad ottenere un composto lucido e ben fermo 6. Amalgamate delicatamente gli albumi al composto di uova e mascarpone, mescolando dal basso verso l'alto per ottenere un composto omogeneo (7-8) e aggiungete alla fine un cucchiaino di caffè in polvere 9. Intanto rompete solo la parte superiore delle uova di cioccolato 10. Con la carta stagnola preparate 4 supporti per tenere in piedi le uova (oppure se le avete usate delle cocottine): piegate più volte su se stessa una striscia di carta stagnola lunga circa 8 cm e poi formate una ciambellina 11. Posizionate su di esse le uova per farle stare in piedi 12. Componete ora il tiramisù: spezzate il savoiardo in 3 parti, bagnatelo nel caffè freddo e ponetelo sul fondo dell’uovo 13. Poi spremete da una sac-à-poche uno strato di crema al mascarpone 14, continuate con un altro pezzo di savoiardo inzuppato nel caffè e poi di nuovo la crema 15. Farcite così 16 tutti gli ovetti e infine spolverizzate la superficie della crema con il cacao in polvere 17 e decorate con un chicco di caffè posto al centro 18: ecco i vostri ovetti ripieni di tiramisù! Per preparare gli ovetti ripieni di mousse all’arancia, iniziate a preparare la meringa all’italiana: ponete un pentolino sul fuoco con l’acqua e lo zucchero 1. Lasciatelo sul fuoco a fiamma bassa e intanto montate, con una planetaria o con le fruste di uno sbattitore elettrico, gli albumi con un pizzico di sale 2. Quando lo sciroppo di zucchero avrà raggiunto la temperatura di 121° 3, aggiungetelo a filo all’albume 4 e continuate a montare, fino ad ottenere un composto spumoso e lucido 5. Mettete la colla di pesce in acqua fredda ad ammorbidire 6. Ora ponete in un altro pentolino, lo zucchero, la scorza grattugiata di mezza arancia 7 e il succo d’arancia 8: fate sciogliere lo zucchero e quando sarà pronto, toglietelo dal fuoco, lasciate intiepidire e unitelo pian piano alla meringa 9. Amalgamate la meringa e lo sciroppo d'arancia 10 poi prelevate un po' di composto e all'interno di esso scioglietevi la colla di pesce ben strizzata 11. Se necessario, riscaldate il composto in microonde per sciogliere la colla di pesce più velocemente. In una planetaria, o con uno sbattitore elettrico, lavorate la panna fresca 12 che deve essere semimontata, quindi morbida e spumosa. Amalgamate delicatamente la panna al composto 13 e infine unite la parte in cui avete sciolto la colla di pesce 14. Coprite e lasciate la mousse in frigo almeno un’ora a rassodare 15. Trascorso questo tempo, trasferite il composto in una sac-à-poche e farcite le uova di cioccolato 16 che avrete rotto solo nella parte superiore, come la ricetta degli ovetti ripieni di tiramisù. Decorate gli ovetti con qualche pezzetto d’arancia e una fogliolina di menta 17 ed ecco i vostri ovetti ripieni di mousse all'arancia 18. "
}
{
    "title": "Fritto misto di pescato fresco",
    "ingredients": [
        {
            "ingredient": "Pesce di mare",
            "quantity": "misto pescato fresco 1 kg"
        },
        {
            "ingredient": "Olio di semi di arachide",
            "quantity": "q.b."
        },
        {
            "ingredient": "Semola di grano duro rimacinata",
            "quantity": "a grana grossa q.b."
        }
    ],
    "preparation": " In questo caso, nella nostra frittura di pescato fresco, abbiamo delle soglioline, delle cepole (chiamate anche cipolle, fettucce, lanspade) e dei ghiozzi. Procedete alla pulizia dei pesci, eliminando il capo 1 e le viscere 2 del pesce. Nel caso delle cepole, eliminate le pinne dorsali e ventrali poste lungo tutto il corpo tagliandole con una forbice, quindi tagliate il pesce in tre parti.3. Se occorre, sciacquate velocemente sotto l’acqua corrente i pesci 4, tamponateli molto bene con della carta da cucina in modo da renderli perfettamente asciutti 5 e passateli nella farina di semola a grana grossa 6. Friggete i pesci in abbondante olio di semi 7 (meglio se di arachide) che dovrete mantenere alla temperatura costante di 175° senza mai oltrepassarli. Rigirate i pesci durante la frittura 8 e una volta dorati, scolateli e poggiateli su della carta da cucina 9 per eliminare l’olio in eccesso. Salate e servite immediatamente accompagnando la frittura con un’insalatina mista o con delle golose patatine fritte. P.S. Le cepole, dopo la frittura, sono molto croccanti e hanno una carne davvero saporita, ma attenzione alla lisca interna; aprendo in due il pesce già fritto, potete facilmente eliminarla. "
}
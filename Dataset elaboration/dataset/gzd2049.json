{
    "title": "Tagliata di manzo con rucola e pomodorini",
    "ingredients": [
        {
            "ingredient": "Controfiletto di manzo",
            "quantity": "800 g"
        },
        {
            "ingredient": "Rucola",
            "quantity": "100 g"
        },
        {
            "ingredient": "Pomodorini ciliegino",
            "quantity": "100 g"
        },
        {
            "ingredient": "Olio extravergine d'oliva",
            "quantity": "q.b."
        },
        {
            "ingredient": "Sale fino",
            "quantity": "q.b."
        },
        {
            "ingredient": "Pepe nero",
            "quantity": "q.b."
        }
    ],
    "preparation": " Per preparare la tagliata iniziate togliendo dal frigorifero il pezzo di carne (controfiletto o entrecote) almeno un ora prima 1, in modo che all’atto della cottura non sia più freddo ma a temperatura ambiente; scaldate bene una pentola di ghisa, versatevi qualche granello di sale grosso 2, e adagiatevi la carne 3, che farete cuocere 5 minuti per lato. Per la cottura, regolatevi in base allo spessore della carne e al grado di cottura da voi preferito; il migliore risultato è quando la carne all’interno risulta essere rosata ma non troppo cotta e asciutta 4.Nel girare la carne, fate attenzione a non pungerla , per evitare di fare fuoriuscire i suoi liquidi. Togliete la carne dal fuoco, fatela “rilassare” qualche istante e poi, con taglio obliquo, riducetela a fettine di circa un paio di cm di spessore 5.Disponete le fettine di carne sul lettino di rucola e pomodorini, che avrete tagliato in quarti 6; se la tagliata è per voi pepate secondo i vostri gusti, aggiustate di sale e irrorate con dell’ olio extravergine di oliva, altrimenti mettete tutti i condimenti in tavola e lasciate che ogni commensale si serva come meglio crede. "
}
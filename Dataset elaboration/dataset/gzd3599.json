{
    "title": "Spiedini di frutta con salsa di cioccolato e granella di nocciole",
    "ingredients": [
        {
            "ingredient": "Banane",
            "quantity": "2"
        },
        {
            "ingredient": "Kiwi",
            "quantity": "1"
        },
        {
            "ingredient": "Fragole",
            "quantity": "12"
        },
        {
            "ingredient": "Melone",
            "quantity": "½"
        },
        {
            "ingredient": "Menta",
            "quantity": "8 foglie"
        },
        {
            "ingredient": "Cioccolato fondente",
            "quantity": "100 g"
        },
        {
            "ingredient": "Panna fresca liquida",
            "quantity": "80 ml"
        },
        {
            "ingredient": "Granella di nocciole",
            "quantity": "8 cucchiaini"
        }
    ],
    "preparation": " Per preparare gli spiedini di frutta procuratevi 8 bastoncini di legno per spiedini. Preparate quindi la frutta da infilzare: ricavate delle palline dal melone utilizzando l'apposito attrezzo 1 (oppure se non l'avete, tagliate la polpa in quadratini piuttosto grossi). Lavate le fragole ed eliminate il picciolo verde 2, sbucciate il kiwi e ricavatene 8 pezzetti, sbucciate la banana e tagliatela in fettine abbastanza spesse 3. Preparate quindi la salsina al cioccolato: riducete il cioccolato in pezzetti 4 e mettetelo in una ciotola a bagnomaria, aggiungete la panna e fate sciogliere il cioccolato: il risultato sarà una salsa densa e cremosa 5. Potete utilizzare la salsa tiepida o fredda. Ora potete comporre gli spiedini alternando pezzetti di frutta diversa, terminate ogni spiedino con una fogliolina di menta 6! Su ogni piatto da portata ponete 2 spiedini, irrorateli con la salsa al cioccolato, e poi spolverizzate con un cucchiaio di granella di nocciole. Servite gli spiedini di frutta con salsa al cioccolato e granella di nocciola immediatamente! "
}
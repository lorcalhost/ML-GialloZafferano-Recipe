{
    "title": "Quesadillas con funghi",
    "ingredients": [
        {
            "ingredient": "Funghi champignon",
            "quantity": "300 g"
        },
        {
            "ingredient": "Edamer",
            "quantity": "100 g"
        },
        {
            "ingredient": "Cipolle bianche",
            "quantity": "1"
        },
        {
            "ingredient": "Pomodori ramati",
            "quantity": "2"
        },
        {
            "ingredient": "Peperoncino in polvere",
            "quantity": "1 pizzico"
        },
        {
            "ingredient": "Sale fino",
            "quantity": "1 pizzico"
        },
        {
            "ingredient": "Pepe nero",
            "quantity": "1 pizzico"
        },
        {
            "ingredient": "Olio extravergine d'oliva",
            "quantity": "20 g"
        },
        {
            "ingredient": "Coriandolo",
            "quantity": "fresco 10 g"
        },
        {
            "ingredient": "Tortillas di farina",
            "quantity": "4"
        }
    ],
    "preparation": " Per preparare le quesadillas con funghi incominciate con la pulizia dei funghi; con un coltellino affilato dalla lama liscia eliminate la parte terrosa sul gambo, raschiandolo con delicatezza fino ad eliminare qualsiasi traccia di terra 1. Se i funghi sono abbastanza puliti, eliminate i pochi residui di terra con un pennello oppure con un panno di cotone, se invece sono ancora molto sporchi, passateli velocemente sotto un getto di acqua corrente fredda. Terminata la pulizia, tagliate i funghi interi nel senso della lunghezza e mettete da parte 2. Lavate sotto abbondante acqua fresca corrente i pomodori, tagliateli a fette di 1 cm e poi a cubetti 3. Tritate finemente il coriandolo fresco con un coltello 4, poi tagliate la cipolla a fettine sottili di 4 mm 5. Mettete sul fuoco una pentola antiaderente con un filo di olio 6, e fate stufare la cipolla per 5 minuti 7. Versate i funghi, fate cuocere per altri 5 minuti, 8 poi unite il peperoncino in polvere 9. Aggiungete i pomodori tagliati a tocchetti 10 insieme al coriandolo 11 e regolate di sale 12 e di pepe a vostro piacere 13. Trascorso il tempo necessario 14, spegnete il fuoco e componete le quesadillas. Prendete le tortillas (potete preparle con la nostra ricetta delle tortillas di farina) e riempitene una metà col ripieno che avete preparato, distribuendolo in maniera uniforme 15. Grattugiate il formaggio 16 e cospargetelo sulla farcitura 17, dopodiché chiudete la tortillas a metà ripiegandola a mezzaluna 18. Fate scaldare le quesadillas in una padella antiaderente per 2-3 minuti per lato, girandole delicatamente 19. Una volta pronte, dividete a metà le vostre quesadillas con funghi 20 e servitele ben calde 21. "
}
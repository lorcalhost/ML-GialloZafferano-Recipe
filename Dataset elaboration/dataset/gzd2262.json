{
    "title": "Uova in cocotte con salmone",
    "ingredients": [
        {
            "ingredient": "Salmone affumicato",
            "quantity": "250 g"
        },
        {
            "ingredient": "Ricotta vaccina",
            "quantity": "100 g"
        },
        {
            "ingredient": "Uova",
            "quantity": "4"
        },
        {
            "ingredient": "Pane",
            "quantity": "4 fette"
        },
        {
            "ingredient": "Aneto",
            "quantity": "q.b."
        },
        {
            "ingredient": "Olio extravergine d'oliva",
            "quantity": "q.b."
        },
        {
            "ingredient": "Pepe nero",
            "quantity": "q.b."
        }
    ],
    "preparation": " Per preparare le uova in cocotte con salmone affumicato iniziate a privare della crosta le fette di pane con un coltello, 1 spennellatele leggermente con dell’olio extravergine di oliva e mettetele in forno a grigliare, in modalità grill qualche minuto, girandole durante la cottura. Nel frattempo tagliate il salmone affumicato a striscioline sottili 2 e mettetelo in una ciotola, aggiungete i rametti di aneto 3 la ricotta e amalgamate bene gli ingredienti 4. Imburrate 4 cocotte da forno, ponetevi il composto di salmone e ricotta 5 ed effettuate un piccolo solco al centro di ogni cocotte con il dorso di un cucchiaino 6. Ponete un uovo (facendo attenzione a non romperlo) sopra ogni cocotte 7. A questo punto riempite una teglia da forno di acqua bollente fino a metà, ponetevi all’interno le cocotte 8 e infornate a 180°C per 15 minuti. Guarnite con del pepe macinato, delle foglioline di aneto e servite le uova in cocotte con salmone accompagnandole con le fette di pane grigliato tagliate a listarelle 9. "
}
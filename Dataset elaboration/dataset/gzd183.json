{
    "title": "Rotolo ricotta e spinaci",
    "ingredients": [
        {
            "ingredient": "Uova",
            "quantity": "(circa 8) 430 g"
        },
        {
            "ingredient": "Parmigiano reggiano",
            "quantity": "grattugiato 80 g"
        },
        {
            "ingredient": "Ricotta vaccina",
            "quantity": "100 g"
        },
        {
            "ingredient": "Sale fino",
            "quantity": "q.b."
        },
        {
            "ingredient": "Olio extravergine d'oliva",
            "quantity": "5 g"
        },
        {
            "ingredient": "Ricotta vaccina",
            "quantity": "500 g"
        },
        {
            "ingredient": "Timo",
            "quantity": "2 rametti"
        },
        {
            "ingredient": "Spinaci",
            "quantity": "300 g"
        },
        {
            "ingredient": "Olio extravergine d'oliva",
            "quantity": "30 g"
        },
        {
            "ingredient": "Aglio",
            "quantity": "1 spicchio"
        },
        {
            "ingredient": "Sale fino",
            "quantity": "q.b."
        },
        {
            "ingredient": "Pepe nero",
            "quantity": "q.b."
        }
    ],
    "preparation": " Per preparare il rotolo ricotta e spinaci iniziate dalla cottura di quest'ultimi. Sciacquate gli spinaci e tamponateli con carta da cucina, Quindi versate l'olio in un tegame, aggiungete l'aglio 1, lasciatelo imbiondire e aggiungete anche gli spinaci 2. Coprite il tutto con un coperchio 3 e cuocete per una decina di minuti fino a quando gli spinaci non saranno appassiti 4. A questo punto eliminate l'aglio 5 e trasferite gli spinaci in un colino 6; in questo modo si raffredderanno e perderanno il liquido in eccesso. Occupatevi di realizzare la frittata: rompete le uova in una ciotola 7, sbattetele leggermente con una frusta e aggiustate di sale e di pepe 8. A questo punto unite 50 g di Parmigiano grattugiato 9 e incorporateli al composto delle uova, tenendo da parte i 30 g restanti. Setacciate la ricotta direttamente nel composto 10 e amalgamatela al resto mescolando con una frusta 11. Versate quindi il tutto in una teglia 12, dalle dimensioni di 34x27 cm, foderata con carta forno e leggermente unta. Cuocete in forno statico preriscaldato a 180Â° per circa 25 minuti (se utilizzate il forno ventilato cuocete a 160Â° per 15/20 minuti). La frittata dovrÃ risultare morbida e compatta, non bruciata in superficie. Trascorso questo tempo estraete la frittata dal forno e cospargete l'intera superficie con il Parmigiano tenuto da parte in precedenza 13. Infornate nuovamente per altri 10 minuti in modo da lasciar fondere il formaggio e creare una piacevole crosticina dorata. Quando la frittata sarÃ pronta, estraete la teglia dal forno 14 , ponete della pellicola trasparente su un tagliere; capovolgete la teglia su di essa e sfilate delicatamente la carta forno, quindi lasciate raffreddare 15. Nel frattempo occupatevi della ricotta. Setacciatela direttamente all'interno di una ciotola 16, quindi unite le foglioline di timo e aggiustate di sale e di pepe 17. In ultimo versate anche il parmigiano 18 e amalgamate il tutto. Quando la frittata sarÃ fredda farcitela, spalmando la ricotta sull'intera superficie 19 e posizionando sopra gli spinaci 20 (che ormai avranno perso il liquido in eccesso). A questo punto aiutandovi con la pellicola iniziate ad arrotolare la frittata 21. Fate in modo di avvolgerla ben stretta 22 cercando di stringerla quanto basta per renderla compatta; chiudete gli estremi a mÃ² di caramella, stringendo bene la pellicola 23 affinchÃ¨ mantenga la forma. Ponete quindi il rotolo di frittata con ricotta e spinaci in frigorifero in modo che si compatti e si insaporisca per almeno 1 ora. Trascorso il tempo necessario, togliete delicatamente la pellicola trasparente dal rotolo, tagliatelo a fette 24 e il vostro rotolo di frittata farcito sarÃ pronto per essere servito ! "
}
{
    "title": "TiramisÃ¹ alle fragole",
    "ingredients": [
        {
            "ingredient": "Mascarpone",
            "quantity": "400 g"
        },
        {
            "ingredient": "Tuorli",
            "quantity": "3"
        },
        {
            "ingredient": "Acqua",
            "quantity": "50 g"
        },
        {
            "ingredient": "Zucchero",
            "quantity": "per lo sciroppo 125 g"
        },
        {
            "ingredient": "Zucchero",
            "quantity": "per montare i tuorli 50 g"
        },
        {
            "ingredient": "Fragole",
            "quantity": "400 g"
        },
        {
            "ingredient": "Savoiardi",
            "quantity": "70 g"
        },
        {
            "ingredient": "Grand Marnier",
            "quantity": "1 cucchiaio"
        },
        {
            "ingredient": "Acqua",
            "quantity": "25 g"
        },
        {
            "ingredient": "Zucchero",
            "quantity": "50 g"
        },
        {
            "ingredient": "Menta",
            "quantity": "6 foglie"
        }
    ],
    "preparation": " Per preparare il tiramisù alle fragole, iniziate dallo sciroppo perchè realizzerete la crema al mascarpone con la pate à bombe (ovvero aggiungendo uno sciroppo ai tuorli in modo da pastorizzarli). In un pentolino versate 50 g di acqua 1 e unite 125 g di zucchero 2. Misurate con un termometro da cucina che la temperatura arrivi esattamente a 121° 3. E' preferibile usare il termometro per maggior precisione ma se non lo possedete, potete verificare quando lo sciroppo è pronto se vedrete delle bollicine bianche in superficie. Quando il termomentro segnerà 115° circa, iniziate a lavorare i tuorli con 50 g di zucchero in una ciotola con lo sbattitore elettrico 4, quando saranno chiari e spumosi versate lo sciroppo arrivato a 121° a filo 5, continuando a lavorare con le fruste, fino ad ottenere un composto chiaro e spumoso e fino a completo raffreddamento 6. Versate il mascarpone in una ciotola 7 e unite poco composto di uova inizialmente, mescolando energicamente con una spatola 8, poi versate il resto e amalgamate compiendo movimenti delicati dall'alto verso il basso per mescolare i due composti fino ad ottere una crema al mascarpone cremosa e omogenea 9. Ponete la crema in una sac-à-poche, lasciatela rassodare in frigorifero per 30 minuti e nel frattempo proseguite con il resto della preparazione. Lavate le fragole e poi togliete la parte con le foglioline, qundi tagliatele a spicchi per il senso della lunghezza 10, tenete da parte alcuni spicchi per la decorazione finale mentre versate il resto in una padella ampia, unite l'acqua 11 e lo zucchero 12. Fatele saltare a fuoco medio per pochi istanti, sfumate con il Grand Marnier 13 e lasciate evaporare completamente. Quindi prelevate qualche pezzetto di fragola cotta che inserirete successivamente tra uno strato e l'altro del tiramisù 14; il resto, insieme al liquido di cottura, versatelo nel bicchiere di un mixer ad immersione e frullate 15. Ora potete comporre il vostro tiramisù alle fragole avendo a disposizione: la ciotolina con la salsa di fragole in cui intingere da un lato e dall'altro i savoiardi (potete spezzarli a seconda della misura dei vostri bicchieri o contenitori), le fragoline cotte intere e la crema al mascarpone. Prendete un bicchiere, coprite il fondo con uno strato di crema 16, poi adagiate 3 pezzi di savoiardi intinti nella salsa alle fragole 17, quindi qualche pezzetto di fragola cotta 18. Create ancora uno strato di crema al mascarpone 19 e decorate con qualche fragola fresca a pezzetti tenuta da parte 20. Dopodichè sbriciolate 1 savoiardo 21 e versate un po' di briciole sulla superficie per dare una nota croccante 22. Completate con una fogliolina di menta 23 e proseguite allo stesso modo per le altre porzioni. Servite il vostro tiramisù alle fragole per un dolcissimo fine pasto 24! "
}
{
    "title": "Insalata di lenticchie pomodori e cipollotti",
    "ingredients": [
        {
            "ingredient": "Lenticchie secche",
            "quantity": "250 g"
        },
        {
            "ingredient": "Pomodorini ciliegino",
            "quantity": "10"
        },
        {
            "ingredient": "Cipollotto fresco",
            "quantity": "1"
        },
        {
            "ingredient": "Erba cipollina",
            "quantity": "tritata 2 cucchiai"
        },
        {
            "ingredient": "Peperoncino",
            "quantity": "1"
        },
        {
            "ingredient": "Basilico",
            "quantity": "12 foglie"
        },
        {
            "ingredient": "Olio extravergine d'oliva",
            "quantity": "6 cucchiai"
        },
        {
            "ingredient": "Pepe bianco",
            "quantity": "q.b."
        },
        {
            "ingredient": "Sale fino",
            "quantity": "q.b."
        }
    ],
    "preparation": " Fate bollire le lenticchie in abbondante acqua salata per circa 20 minuti e spegnete il fuoco quando risulteranno ancora croccanti; nel caso voleste mettere in ammollo le lenticchie la sera prima, il tempo di cottura si ridurrà di qualche minuto. Scolate le lenticchie ormai cotte, e lasciatele raffreddare.Nel frattempo mondate e tagliate finemente il cipollotto, tritate l’erba cipollina, tagliate il peperoncino a rotelline e i pomodorini in quarti, o in pezzetti ancora più piccoli. In una ciotolina, create un’emulsione con l’olio, il pepe macinato, e il sale. Ponete le lenticchie ormai fredde in una ciotola capiente: aggiungete gli ingredienti precedentemente preparati, unite il peperoncino e le foglie di basilico spezzettate con le dita (tenetene qualcuna intera per guarnire l’insalata di lenticchie). Condite con l’emulsione di olio e mischiate per bene il tutto aggiustando eventualmente di sale. Servite condendo l’insalata di lenticchie con qualche foglia di basilico fresco. "
}
{
    "title": "Yogurt fatto in casa",
    "ingredients": [
        {
            "ingredient": "Yogurt magro",
            "quantity": "naturale non zuccherato 6 cucchiai"
        },
        {
            "ingredient": "Latte parzialmente scremato",
            "quantity": "1 l"
        },
        {
            "ingredient": "Latte intero",
            "quantity": "1 l"
        },
        {
            "ingredient": "Yogurt",
            "quantity": "intero naturale non zuccherato 6 cucchiai"
        }
    ],
    "preparation": " Per preparare lo yogurt magro mettete il latte in un pentolino antiaderente e portatelo lentamente a bollore 1; poi spegnete il fuoco e verificate che arrivi a 37°-38° utilizzando un termometro per alimenti 2 (la temperatura del latte non deve superare i 40°, altrimenti i fermenti non resteranno attivi), quindi eliminare la patina che si forma in superficie con un cucchiaio 3. In un barattolo mettete 6 cucchiai di yogurt magro 4 a temperatura ambiente, aggiungete qualche cucchiaio di latte prelevato dalla dose totale e mescolate il tutto 5, quindi ricoprite con il latte restante 6. Sigillate molto bene il vasetto 7 e riponetelo in un luogo caldo (la temperatura ideale è intorno a i 35°) e lontano dalle correnti d’aria, senza muoverlo troppo: per questo scopo è ottimo il forno spento ma con la luce accesa 8. Lasciate fermentare il tutto per 6-8 ore, controllando la consistenza del composto non prima di sei ore; trascorso il tempo indicato e avendo raggiunto la tipica consistenza cremosa, lo yogurt magro sarà pronto 9. Consigliamo di riporlo in frigorifero, nel reparto meno freddo, per almeno mezz'ora prima di consumarlo, affinchè raggiunga la temperatura ideale. Per realizzare dell’altro yogurt sarà sufficiente prelevare 6 cucchiai di yogurt da quello che avete preparato e seguire nuovamente la procedura indicata in questa ricetta. Per preparare lo yogurt intero mettete il latte in un pentolino antiaderente e portatelo lentamente a bollore 1, verificate che arrivi a 37°-38° utilizzando un termometro per alimenti 2 (la temperatura del latte non deve superare i 40° altrimenti i fermenti non resteranno attivi), quindi eliminare la patina che si forma in superficie con un cucchiaio 3. In una ciotolina (oppure direttamente nel barattolo di vetro) mettete 6 cucchiai di yogurt intero a temperatura ambiente 4, quindi aggiungete qualche cucchiaio di latte prelevato dalla dose totale e mescolate il tutto 5. Trasferite ora il composto nel vasetto di vetro e ricoprite con il latte restante 6. Sigillate molto bene il vasetto 7 e riponetelo in un luogo caldo (la temperatura ideale è intorno a i 35°) e lontano dalle correnti d’aria, senza muoverlo troppo: per questo scopo è ottimo il forno spento ma con la luce accesa 8. Lasciate fermentare il tutto per 6-8 ore, controllando la consistenza del composto non prima di sei ore; trascorso il tempo indicato e avendo raggiunto la tipica consistenza cremosa, lo yogurt magro sarà pronto 9. Consigliamo di riporlo in frigorifero, nel reparto meno freddo, per almeno mezz'ora prima di consumarlo, affinchè raggiunga la temperatura ideale. Per realizzare dell’altro yogurt sarà sufficiente prelevare 6 cucchiai di yogurt da quello che avete preparato e seguire nuovamente la procedura indicata in questa ricetta. "
}
{
    "title": "Spiedini di pesce in salsa Worcestershire",
    "ingredients": [
        {
            "ingredient": "Tonno",
            "quantity": "300 g"
        },
        {
            "ingredient": "Gamberoni",
            "quantity": "8"
        },
        {
            "ingredient": "Acciughe (alici)",
            "quantity": "( 8 filetti) 130 g"
        },
        {
            "ingredient": "Salsa Worcestershire",
            "quantity": "40 ml"
        },
        {
            "ingredient": "Miele millefiori",
            "quantity": "150 g"
        },
        {
            "ingredient": "Vino bianco secco",
            "quantity": "40 g"
        },
        {
            "ingredient": "Scorza d'arancia",
            "quantity": "1"
        },
        {
            "ingredient": "Olio extravergine d'oliva",
            "quantity": "40 g"
        },
        {
            "ingredient": "Pepe nero",
            "quantity": "q.b."
        },
        {
            "ingredient": "Sale fino",
            "quantity": "q.b."
        },
        {
            "ingredient": "Cetrioli",
            "quantity": "2"
        },
        {
            "ingredient": "Limoni",
            "quantity": "1"
        },
        {
            "ingredient": "Pane rustico",
            "quantity": "2 fette"
        },
        {
            "ingredient": "Menta",
            "quantity": "6 foglie"
        },
        {
            "ingredient": "Salsa Worcestershire",
            "quantity": "1 cucchiaio"
        },
        {
            "ingredient": "Olio extravergine d'oliva",
            "quantity": "1 cucchiaio"
        },
        {
            "ingredient": "Sale fino",
            "quantity": "q.b."
        },
        {
            "ingredient": "Pepe nero",
            "quantity": "q.b."
        }
    ],
    "preparation": " Per preparare gli spiedini di pesce in salsa Worcestershire come prima cosa iniziate a pulire le alici. Per queste operazioni potete utilizzare i guanti se preferite: staccate delicatamente la testa, ed aprite un'alice alla volta a libro 1; eliminate la spina interna passandole sotto acqua corrente 2 e disponetele man a mano aperte in una pirofila 3.Â Passate quindi alla pulizia dei gamberi: staccate la testa 4, eliminate le zampette e tirate via il carapace delicatamente 5. Utilizzando uno stecchino eliminate anche l'intestino interno; poi riponete anche questi da parte 6.Â Prendete il trancio di tonno e tagliatelo prima a fette spesse 7 e poi a cubotti 8, in modo da ricavarne 8. A questo punto iniziate a comporre gli spiedini. Prendete uno stecchino di legno e infilate un pezzetto di tonno e un gambero 9, lasciandoli scivolare verso la fine.Â Unite poi ancora un pezzo di tonno 10, un paio di filetti di alici 11 e ultimate con un gambero 12.Â Ripetete la stessa operazione anche per gli altri spiedini e disponeteli man mano in una teglia ampia o una pirofila 13. Passate alla marinatura: in una ciotola unite il miele, la salsa Worcestershire 14 e il vino bianco 15.Â Versate anche l'olio 16, la scorza grattugiata dell'arancia 17, il sale e il pepe. Mescolate il tutto con una frusta e versate la marinatura sopra gli spiedini 18. Coprite con della pellicola per alimenti e lasciate marinare in frigorifero per almeno 20 minuti.Â Nel frattempo iniziate a preparare la panzanella croccante, che potrete servire come contorno. Tagliate le fette di pane a cubotti 19. Poi in una padella ben calda versate la salsa Worcestershire e l'olio 20. Unite i cubotti di pane 21Â e tostateli per qualche minuto fino a che saranno ben dorati 22. Tenete da parte e passate a spuntare il cetriolo. Poi eliminate la scorza esterna nel senso della lunghezza solo in alcuni punti 23 e tagliatelo a fettine sottili 24.Â Prendete il limone, pelatelo a vivo avendo cura di eliminare tutta la parte bianca 25; poi separate gli spicchi 26. Trasferite in una ciotola le fettine di cetriolo, insieme al pane saltato in padella 27. Aggiungete gli spicchi di limone, le foglioline di menta fresca 28 e condite con sale, pepe e un filo d'olio 29. Poi mescolate il tutto 30. La panzanella Ã¨ pronta. Passate alla cottura degli spiedini: scolateli dalla marinatura e posizionateli su una piastra rovente 31. Attendete circa 3 minuti, poi girateli e ultimate la cottura per altri 3 minuti 32. Servite i vostri spiedini ancora caldi accompagnandoli con la panzanella croccante 33. "
}
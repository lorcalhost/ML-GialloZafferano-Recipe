{
    "title": "Gnocchi al gorgonzola",
    "ingredients": [
        {
            "ingredient": "Farina",
            "quantity": "300 g"
        },
        {
            "ingredient": "Patate",
            "quantity": "farinose 1 kg"
        },
        {
            "ingredient": "Gorgonzola",
            "quantity": "piccante 150 gr"
        },
        {
            "ingredient": "Uova",
            "quantity": "1"
        },
        {
            "ingredient": "Sale",
            "quantity": "q.b."
        },
        {
            "ingredient": "Salvia",
            "quantity": "1 rametto"
        },
        {
            "ingredient": "Burro",
            "quantity": "20 g"
        }
    ],
    "preparation": " Per preparare gli gnocchi al gorgonzola iniziate seguendo la ricetta degli gnocchi di patate che trovate qui. Quando avrete ottenuto un composto compatto e soffice 1 potrete inziare a lavorare l'impasto sulla spianatoia ben infarinata: ricavate dall’impasto dei salsicciotti del diametro di circa 3 cm, con l’aiuto di una spatola tagliapasta ricavate dei bocconcini spessi 2 cm 2 , schiacciate con le dita i bocconcini per ottenere dei piccoli cerchi di pasta 3. Ponete al centro del cerchio un piccolo cubetto di gorgonzola 4, poi richiudete l’impasto 5 e arrotolatelo delicatamente tra le mani come una polpetta per dare una forma arrotondata 6, aggiungete un po’ di farina se l’impasto risultasse appiccicoso. Infine passate gli gnocchi ad uno ad uno sul riga gnocchi 7 che conferirà la classica rigatura che caratterizza lo gnocco 8. Ponete gli gnocchi ben distanziati tra di loro su un vassoio infarinato 9. Preparate ora il condimento degli gnocchi: mettete il burro in un padellino e scioglietelo con qualche foglia di salvia. Cuocete gli gnocchi in abbondante acqua salata, quando inizieranno ad emergere in superficie toglieteli con l’aiuto di un mestolo forato e conditeli con il burro e la salvia. "
}
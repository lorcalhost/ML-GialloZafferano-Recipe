{
    "title": "Merluzzo con battuto di pomodori secchi",
    "ingredients": [
        {
            "ingredient": "Merluzzo",
            "quantity": "300 g"
        },
        {
            "ingredient": "Cipolle rosse di Tropea",
            "quantity": "100 g"
        },
        {
            "ingredient": "Pomodori secchi sott'olio",
            "quantity": "80 g"
        },
        {
            "ingredient": "Olio extravergine d'oliva",
            "quantity": "10 g"
        },
        {
            "ingredient": "Pepe nero",
            "quantity": "q.b."
        }
    ],
    "preparation": " Per preparare il merluzzo con battuto di pomodori secchi, iniziate a pulire la cipolla di Tropea: eliminate le estremità 1 e il rivestimento esterno della cipolla, poi tagliatela a metà 2 e infine a fettine molto sottili 3. Trasferite le fettine di cipolla in una ciotola con acqua e ghiaccio, in questo modo manterrà intatta la sua croccantezza 4. Prendete i pomodori sott’olio, scolateli e tagliateli a pezzetti 5, poi tritateli finemente con il coltello fino a ottenere una purea 6. Ora versate l’olio in una padella antiaderente e scaldatelo a fuoco medio-alto, poi abbassate leggermente la fiamma e aggiungete il merluzzo 7: cuocete per circa 6 minuti senza girarlo, ruotando la padella in modo da distribuire bene l’olio ed evitare che i pezzi si attacchino al fondo 8. Trascorso questo tempo, girate delicatamente il merluzzo con una spatola e lasciatelo cuocere per altri 6 minuti sempre a fuoco medio 9. Nel frattempo scolate la cipolla rossa e asciugatela con della carta da cucina. Una volta cotto, trasferite il merluzzo nei piatti adagiandolo sopra una base di pomodori secchi tritati, poi aggiungete qualche fettina di cipolla cruda, una spolverata di pepe nero 10 e un filo di olio a crudo 11: il vostro merluzzo con battuto di pomodori secchi è pronto per essere servito 12! "
}
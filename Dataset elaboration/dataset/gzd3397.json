{
    "title": "Ganache al cioccolato bianco",
    "ingredients": [
        {
            "ingredient": "Cioccolato bianco 35%",
            "quantity": "650 g"
        },
        {
            "ingredient": "Panna fresca liquida",
            "quantity": "250 g"
        },
        {
            "ingredient": "Burro",
            "quantity": "ammorbidito a temperatura ambiente 70 g"
        }
    ],
    "preparation": " Per preparare la ganache al cioccolato bianco, versate la panna in un pentolino 1 e portatela a sfiorare il bollore 2. Nel frattempo tritate finemente il cioccolato 3 e versatelo all'interno di una ciotola capiente. Versate circa 1/3 della panna calda sul cioccolato bianco 4 e iniziate a mescolare, mantenendo la panna in caldo sul fuoco bassissimo nel frattempo. Poi aggiungete ancora metà della panna rimasta (mantenendo sempre in caldo la panna) e continuate a mescolare 5. Unite anche il resto della panna e mescolate energicamente 6 fino ad ottenere un composto liscio ed omogeneo. Ci vorrà un po' di tempo e di energia. Aggiungete poi anche il burro morbido a cubetti, poco alla volta 7, mescolando con una spatola per farlo sciogliere; potete anche frullare con un minipimer per ottenere una texture più liscia 8. A questo punto utilizzate la vostra ganache al cioccolato bianco come preferite 9. "
}